<!DOCTYPE html>
<html lang="sr-Cyrl-CS">
    <head>
        <title>Информације о пројекту podelinaslogove.com</title>
        <meta charset="UTF-8"/>
        <meta name="description" content="На овој страници можете добити информације о пројекту поделинаслогове.цом, које се тичу функционалности и ограничења веб-апликације за поделу речи на слогове, те о потенцијалним аспектима побољшања алгоритма за растављање речи на слогове.">
        <meta name="keywords" content="слог, слога, слогу, слогом, слогови, слогова, слоговима, подела на слог, подела на слогове, граница слога, стих, метар, версификација, силабичка версификација, граматика, фонетика, фонологија, подела речи на слогове, речи, текст">
        <meta name="author" content="Игор Јавор">
        <meta name="viewport" content="width=device-width, initial-scale=1.0" />
        <link href="index.css" type="text/css" rel="stylesheet">
        <script src="../slogovi.js" defer></script>
        <link rel="canonical" href="http://www.podelinaslogove.com/aboutcyr.html" />

        <!-- Global site tag (gtag.js) - Google Analytics -->
        <script async src="https://www.googletagmanager.com/gtag/js?id=UA-150096484-1"></script>
        <script>
        window.dataLayer = window.dataLayer || [];
        function gtag(){dataLayer.push(arguments);}
        gtag('js', new Date());
        gtag('config', 'UA-150096484-1');
        </script>

    </head>
    <body>
        <nav id="navigation">
            <ul id="navlistCyr">
                <a href="aboutcyr.html"><li id= "cyr">Ћир</li></a>
                <a href="about.html"><li id="lat">Lat</li></a>
                <a id="home" href="indexcyr.html"> <li>Почетна</li> </a>
                <a id="rules" href="rulescyr.html"><li>Правила поделе</li></a>
                <a id="report" href="prijavicyr.html"><li>Пријави погрешну поделу</li></a>
                <a id="about" href="aboutcyr.html"><li style="font-size: 1.35em; background-color: rgba(87, 3, 3, 0.85); color: rgba(214, 151, 97, 1);">О пројекту</li></a>
            </ul>
        </nav>
        <div class="heading">
            <h1 id="naslov" class="title">ИНФОРМАЦИЈЕ О ПРОЈЕКТУ</h1>
            <p class="description" id="aboutProject">Сајт podelinaslogove.com настао је превасходно као демонстрациони оглед, сачињен у сврху личног усавршавања аутора у <i>frontend</i> и <i>backend</i> развојним технологијама ("чистом" HTML, CSS и JS коду). Пошавши од идеје о решавању "тест задатка", у виду JavaScript програма који би исправно делио речи на слогове у српском језику, након развоја и иницијалног тестирања кода, решили смо да пројекат подигнемо на следећи ниво, имплементирајући основни програм за поделу слогова у оквиру локалног веб-сајта, уобличеног у складу са функцијама апликације и основним потребама потенцијалних корисника. После додатног тестирања и исправљања уочених проблема у приказивању и раду веб-сајта, а посебно апликације за поделу речи на слогове, одлучили смо да развијену технологију начинимо доступном широј јавности на коришћење, путем регистрације домена и објављивања веб-сајта на интернету. На тај начин, првобитна идеја да апликација за поделу речи на слогове послужи као одговарајући "тест задатак" из програмирања, прерасла је у идеју да веб-сајт podelinaslogove.com оствари и своју потенцијалну едукативну функцију - као некомерцијални језички алат доступан свим заинтересованим корисницима.</p>
            <br>
            <p class="description" id="aboutProject">Премда смо током развоја овог програмског алата тежили да покријемо све сложене случајеве раздвајања речи на слогове, које прописују и бележе граматике српског језика, важно је истаћи да апликација (још увек) не функционише потпуно исправно за целокупан лексички фонд српског језика, те се због тога не може узети као апсолутна референтна тачка за поделу <i>свих</i> речи у српском језику на слогове, иако тренутни проценат тачности поделе прелази 95%. Из тог разлога, веб-апликацији је додата функционалност <i>пријаве погрешно подељене речи</i>, односно <i>уноса и прослеђивања исправне поделе</i>. На тај начин, имплементирана је могућност добијања повратне информације од корисника, а све са циљем постизања потпуне тачности поделе свих речи на слогове. Због тога охрабрујемо кориснике да пријаве сваки случај погрешно подељене речи: или путем аутоматског формулара за слање електронске поште на сајту или директним слањем на адресу <u>report@podelinaslogove.com</u> (уколико Вам у претраживачу није подешен подразумевани читач електронске поште).</p>
            <br>
            <p class="description" id="aboutProject">Осим потенцијално изостављених случајева и изузетака од основних правила поделе речи на слогове, које би овакав вид пријављивања у перспективи могао обухватити, потребно је нагласити да су се у развоју апликације појавила и извесна ограничења по питању раздвајања речи на слогове, која се нису могла превазићи применом формалних граматичких правила, већ су захтевала образовање својеврсних база података речи у којима долази до одступања од ових правила, а које програмски алат сам по себи није у стању да препозна. Због своје сложености и обима, за сада нисмо били у стању да образујемо овакве базе, па се из тог разлога и прецизност поделе извесног броја речи на слогове делом умањила. Један такав пример представља последње правило поделе речи на слогове, према коме граница долази испред групе од два сонанта у којима је други сонант глас <i>ј</i> из групе <i>је</i> које у речима ијекавског изговора одговара екавском <i>е</i>. Да би програм био у стању да разликује речи у којима је глас <i>ј</i> пореклом из ијекавског <i>је</i> (нпр. <i>чо-вјек</i>) од речи у којима то није случај (при чему граница слога долази између сонаната, нпр. <i>ин-јек-ци-ја</i>) било би потребно формирати базу свих ијекавских облика речи, на основу које би програм могао "одлучити" које ће правило примењивати. У недостатку овакве базе, наметнуло се неизбежно ограничење немогућности исправног раздвајања ијекавских облика. Други пример тиче се границе слога у речима у којима слоготворно <i>р</i> долази испред <i>о</i> које је постало од <i>л</i> алтернацијом Л:О, где граница слога долази између сонанта и самогласника (нпр. <i>гр-о-це</i>). Да би програм разликовао ове речи од речи у којима у групи <i>ро</i> самогласник <i>о</i> није постао од <i>л</i> (па се тиме и граница слога помера иза самогласника, нпр. <i>гро-тло</i>) још једном би било неопходно формирати базу података са свим случајевима промене <i>л</i> у <i>о</i> у различитим падежним облицима. Због тога, веб-апликација за сада не врши исправну поделу оваквих облика речи. Трећи пример представљају изузеци од правила поделе на слогове у српском језику који се јављају у случају позајмљеница из других језика и чије би исправно растављање на слогове такође захтевало базу података. Тако, на пример, иако у случају постојања групе два сонанта унутар речи, правило прописује да граница долази између њих (нпр. <i>руј-но</i>), у сложеницама немачког порекла у којима је прва компонента лексема <i>ајн</i> (<i>ein</i>), граница слога долази после групе сонаната (нпр. <i>ајн-форт</i>, <i>ајн-шприц</i>). Према томе, у оваквим и сличним ситуацијама програм ће примењујући основно правило извршити погрешну поделу (<i>ај-н-форт</i>, <i>ај-н-шприц</i>). Четврти пример, и уједно ограничење апликације, односи се на имплементирани тип поделе речи на слогове, такође условљен одсуством потпуне базе података. Наиме, премда се у граматикама српског језика даје предност семантичкој или психолошкој подели речи на слогове (нпр. <i>раз-љу-ти-ти</i>), заснованој на разумевању префикса као посебних делова речи, у недостатку својеврсне базе података свих облика префикса у српском језику, морали смо се определити за примену фонетске или гласовне поделе речи на слогове (нпр. <i>ра-зљу-ти-ти</i>), засноване на гласовним особинама слога и његових конституената. У сва четири примера, којима се несумњиво могу додати и други специфични случајеви, решење проблема би захтевало образовање посебних контролних база података, што је један од најважнијих задатака на путу ка постизању апсолутне прецизности рада апликације. Напослетку, примена оваквих база делом је спроведена у досадашњем развоју апликације у случајевима када је у латиничној графији било неопходно "научити" програм да разликује речи у којима се гласови <i>dž</i>, <i>lj</i> и <i>nj</i> јављају као један (нпр. <i>džem</i>, <i>ljubav</i>, <i>konj</i>), од оних у којима представљају групе од два гласа (нпр. <i>nad-živeti</i>, <i>kon-junkcija</i>). У циљу постизања ове разлике формирана је база података лексичких основа у којима се ови гласови изговарају као групе од два гласа. Међутим, као и у случају већине других предложених база, највећи недостатак овакве базе јесте њена непотпуност, која даље може проузроковати непрецизност у подели извесне незаступљене речи на слогове. </p>
            <br>
            <p class="description" id="aboutProjectLast">Сви наведени проблеми и недостаци са којима се суочавамо тежећи да развијемо апсолутно прецизан алат за поделу речи на слогове, подсећају нас на то да је језик жива, сложена и променљива творевина, али чије особине није немогуће преформулисати у рачунарски алгоритам. Међутим, да би програмски језици могли обухватити његова многобројна одступања од граматичких правила, овакви и слични пројекти најчешће захтевају колективни напор великог броја говорника одређеног језика, кроз константан рад на стварању, провери и допуни различитих лексичких корпуса (тј. база података) неопходних за синтезу његовог богатства и анализу његових особености. Са основном лексиколошком претпоставком на уму да "више људи више зна" покушали смо овом пројекту придодати и извесну интерактивну димензију кроз могућност исправљања нетачних и непрецизних подела речи. Стога се надамо да ће ова веб-апликација остварити своју образовну функцију служећи пре свега на корист онима којима је овај аспекат српског језика недовољно познат, али и подстичући у овој области обавештене појединце и стручњаке да својим ангажовањем допринесу њеном усавршавању.</p>  
            </div>

        <br>
        <footer>
            <div class="fcontainer">
                <p id="contact">Контактирајте с нама: <a href="mailto:contact@podelinaslogove.com" target="_blank">contact@podelinaslogove.com</a></p>
                <p id="bug">Пријавите баг: <a href="mailto:bugs@podelinaslogove.com" target="_blank">bugs@podelinaslogove.com</a></p>
                <p id="copy">Copyright &copy; 2019 Игор Јавор | Сва права задржана.</p>
            </div>

        </footer>
    </body>
</html>